---
# https://vitepress.dev/reference/default-theme-home-page
layout: home

hero:
  name: "DigiBeter"


  text: "Het boek en meer..."

  tagline: "Een boek is nooit klaar"
  actions:
    
    - theme: brand
      text: Training 
      link: /training
    - theme: brand
      text: Docenten
      link: /docenten
    - theme: brand
      text: Errata
      link: /errata.md



features:
 
  - title: Trainingen 
    details: Voor wie het boek wil gebruiken in zijn instelling
  - title: Voor docenten
    details: Voor wie het boek wil gebruiken in het onderwijs 
  - title: Errata
    details: Updates en veranderingen
---

## Prof. dr. Evelyn Finnema - voorwoord
> Technologie en digitalisering doen op steeds meer terreinen intrede in de gezondheidszorg en zijn een onmisbaar onderdeel van de zorg. En de verwachting is dat dit de komende jaren alleen nog maar gaat toenemen. Niet alleen vanuit het oogpunt van arbeidsmarktvraagstukken en de bemensbaarheid van de zorg, maar ook in relatie tot kwaliteit en continuïteit van zorg.  

> Daarom doen Victor van Reijswoud en Vera Molenaar een pleidooi voor het meenemen van de zorgprofessionals in het hele traject van ontwikkeling naar implementatie van zorgtechnologie. Voorwaardelijk hiervoor is dat zorgprofessionals meer kennis hebben over technologische innovatie. Want de wereld van technologie en de wereld van de gezondheidszorg raken weliswaar steeds meer in elkaar verweven, maar beide domeinen versterken elkaar (nog) niet in alle gevallen optimaal. Een uitgangspunt dat in het boek Digibeter wordt uitgewerkt door het geven van zorgprofessionals een inkijk in de wereld van technologie: van onder andere informatiesystemen, datagedreven zorg, datamodellering, proces- en systeemverbetering, softwareontwikkeling tot data ethiek en de rol van gebruikers. Een boek dat een overzicht geeft van heel veel aspecten die spelen bij het implementeren van technologie in de zorg en moeten bijdragen aan ICT-adoptie door zorgprofessionals.   

> Uitgaande van professionele zeggenschap en het achterliggende belang dat je meedenkt en meebeslist over datgene dat je werk direct raakt en beïnvloedt, is het belangrijk dat zorgprofessionals meedenken en meebeslissen over te maken keuzes ten aanzien van toepassing van zorgtechnologie en het optimaal integreren ervan in zorgprocessen. Vanaf het eerste nadenken over technologische innovatie tot en met de implementatie en borging in werkprocessen. Een mooie ontwikkeling hierbij zijn de chief nursing information officers, CNIO’s en chief medical information officers, CMIO’s  die in steeds meer organisaties een rol hebben. Dit zijn verpleegkundigen en artsen die kennis en affiniteit met IT hebben en weten hoe het zorgproces werkt. Zij hebben als taak IT-toepassingen te laten aansluiten op de zorgpraktijk. Deze functies zijn met name geïmplementeerd in ziekenhuizen, maar zijn van belang voor alle zorgorganisaties. Alleen is dit niet genoeg, organisatiebreed moeten er zorgprofessionals zijn met kennis van ICT om te kunnen optreden als bruggenbouwers tussen de wereld van de techniek en de wereld van de gezondheidszorg en de behoeften van de zorgprofessionals en zorgontvangers. Om zo invulling te kunnen geven aan zeggenschap op dit essentiële en steeds belangrijker onderdeel van werkprocessen in de gezondheidszorg.  

> Het digitaal vaardig zijn en ICT-adoptie gaan niet vanzelf. Dit boek kan daarbij helpen. Het bestaat uit een afwisseling van theorie, casuïstiek en opdrachten en kan worden gebruikt in opleidingen van zorgprofessionals. Digibeter is echter ook interessant voor iedere zorgprofessional die te maken heeft met technologische innovatie op de werkplek. Om meer kennis te hebben over technologische innovatie in de zorg en/of een bruggenbouwer te worden die de wereld van ICT en gezondheidszorg kan verbinden om zo bij te dragen aan optimalisering van zorg en zorgprocessen ten behoeve van kwaliteit van zorg aan en kwaliteit van leven van zorgontvangers.  

 _Hoogleraar Verplegingswetenschap & Onderwijs UMCG en lector verpleegkunde Hanzehogeschool en NHL Stenden hogeschool, Chief Nursing Officer, Ministerie van Volksgezondheid, Welzijn en Sport_

